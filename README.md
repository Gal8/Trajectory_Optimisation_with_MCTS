# Trajectory_Optimisation_with_MCTS

Nell’ambito della ricerca spaziale e dell’intelligenza artificiale, questa tesi magistrale
 esplora l’integrazione del Monte Carlo Tree Search (MCTS), un avanzato algoritmo
 decisionale, con le ultime innovazioni nel campo del Machine Learning (ML).
 
 Attraverso l’applicazione di tecniche derivate dal Reinforcement Learning (RL), quali le
 simulazioni Monte Carlo e l’impiego del Markov Decision Process (MDP), questo studio
 affronta complesse sfide di navigazione e pianificazione di missioni spaziali con l’obiettivo
 di ottimizzare le traiettorie nello spazio interplanetario.
 
 Il nucleo della ricerca è rappresentato dalla sviluppo di una metodologia per simulare e
 ottimizzare decisioni strategiche in scenari spaziali, esplorandocomeleretineuraliprofonde
 possano migliorare l’efficacia di MCTS.
 
 L’integrazione di queste tecnologie ha portato alla creazione di un framework avanzato,
 ispirato all’architettura di AlphaZero, in grado di gestire la complessità delle traiettorie
 spaziali con un’efficienza e una precisione computazionale notevole.
 
 L’analisi sperimentale, fulcro dell’indagine di questo elaborato, impiega i modelli sviluppati
 per trovare soluzioni al problema presentato nella Global Trajectory Optimisation Competi
tion (GTOC), attraverso simulazioni numeriche e l’ottimizzazione degli iperparametri dei
 rispettivi modelli. I risultati evidenziano un miglioramento significativo nelle decisioni di
 navigazione e aprono nuove prospettive per l’esplorazione spaziale.
 
 In conclusione, il contributo di questa tesi sottolinea l’efficienza dell’integrazione tra MCTS
 e tecniche avanzate di Deep Learning nel dominio della meccanica orbitale, gettando le
 basi per future ricerche e offrendo soluzioni innovative per affrontare le sfide emergenti
 nell’esplorazione spaziale.

 
 Parole chiave: Monte Carlo Tree Search (MCTS), Meccanica Orbitale, Machine Learning
 (ML), Deep Learning (DL), Reinforcement Learning (RL), Global Trajectory Optimisation
 Competition (GTOC).
